Предимства при използване на изключения

Използването на изключения позволява да се отдели кода описващ нормалното протичане на една програма от кода 
необходим в изключителни ситуации и кода необходим при обработване на грешки.

Йерархичната същност на изключенията позволява наведнъж да се прихванат и обработват цели групи от тях. 
Когато използваме catch, ние не прихващаме само дадения тип изключение, а цялата йерархия на типовете изключения, 
наследници на декларирания от нас тип. Възможността за прихващането на изключения на нива е изключително удобна. 
Тя позволява обработката на изключението да се направи на най-подходящото място.