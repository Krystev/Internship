Изключение (exception) в общия случай е уведомление за дадено събитие, нарушаващо нормалната работа на една 
програма. Изключенията дават възможност това необичайно събитие да бъде обработено и програ-мата да реагира 
по някакъв начин. Когато възникне изключение конкрет-ното състояние на програмата се запазва и се търси обработчик 
на изключението (exception handler). Изключенията се предизвикват или "хвърлят" (throw an exception).

В обектно-ориентираното програмиране (ООП) изключенията представля-ват мощно средство за централизирана обработка 
на грешки и изклю-чителни (необичайни) ситуации. Те заместват в голяма степен процедурно-ориентирания подход, 
при който всяка функция връща като резултат от изпълнението си код на грешка (или неутрална стойност, ако не е 
настъпила грешка).

Изключение (exception) в Java представлява събитие, което уведомява програмиста, че е възникнало обстоятелство 
(грешка) непредвидено в нормалния ход на програмата. Това става като методът, в който е възник-нала грешката 
изхвърля специален обект съдържащ информация за вида на грешката, мястото в програмата, където е възникнала, 
и състоянието на програмата в момента на възникване на грешката.

Всяко изключение в Java носи т.нар stack trace  – информация за това къде точно в кода е възникнала грешката.
Ако по време на нормалния ход на програмата някой от извикваните методи неочаквано хвърли изключение, то нормалният 
ход на програмата се преустановява. След като един метод хвърли изключение, средата за изпълнение търси код, 
който евентуално да го прихване и обработи.

Програмна конструкция try-catch

За да прихванем изключение, обгръщаме парчето код, където може да възникне изключение, с програмната конструкция 
try-catch. Конструкцията се състои от един try блок, обгръщащ валидни Java конструкции, които могат да хвърлят 
изключения, следван от един или много catch блока, които обработват различни по тип изключения. В catch блокът 
ExceptionType трябва да е тип на клас, който е наследник на класа java.lang.Throwable. В противен случай ще 
получим проблем при компилация. Изразът в скобите след catch играе роля на декларация на променлива и затова вътре 
в блока catch можем да използваме objectName, за да извикваме методите или да използваме свойствата на изключението.

