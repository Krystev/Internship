Конструкцията try-finally
Всеки блок try може да съдържа блок finally. Блока finally се изпълнява винаги при излизане от try блока, 
независимо как се излиза от try блока. Това гарантира изпълнението на finally блока дори ако възникне неочаквано 
изключение или се излезе с израз return.

Блокът finally няма да се изпълни, ако по време на изпълнението на блока try виртуалната машина прекрати 
изпълнението си!

Всеки try блок може да има един единствен блок finally освен блоковете catch. Възможна е и комбинация с множество 
catch блокове и един finally блок. В случай на нужда от освобождаване на вече заети ресурси блока finally е 
незаменим. Ако го нямаше, никога не бихме били сигурни дали разчист-ването няма случайно да се прескочи при 
неочаквано изключение или заради използването на return, continue, или break изрази.

